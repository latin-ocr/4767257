VNIVERSITA'I'IS LITTERARIAE

FRIDERIOAE GVILELMAE

RECTOR ΕΤ SENATVS.

[le—EQ in controversiam vocatis agemus ita potissimum,

ut aut ipsius poetae usus dicendi sedulo observatus aut aliorum scriptorum, etiam
longius remotorum, ascitae similitudines in hac interpretandi opera quid valeant
exemplis quibusdam declaremus. Nam interpretes, nec solum Sophoclei, nimis saepe
ita officio suo satisfacere instituunt, ut nihil scriptoris sui morem persecuti, nedum
aliorum ratione comparata, omnia ex verbis ipsis, de quibus cummaxime agunt,
petere posse sibi videantur. Sunt etiam qui hoc genus omne, quod exemplorum
usu maxime continetur, tamquam inutile aspernantur et ludibrio habent, sibi fidentes
et ad sui ingenii modum in veterum oratione quid recte quid prave elatum haberi
debeat dirimentes. A quibus nos ita dissentimus ut, quamquam olim saepe multi
apta inepta utilia inutilia parum subacto iudicio congerere solebant, tamen recte in·
stituta exemplorum selectione vix esse efficacius argumentum putemus quo aut quae
libri tenent cum addubitantur sui similibus confirmes aut criticorum fastidiosa iudicia
confutes cum quae negant fieri posse saepe in proximis intacta legi ostendere licet.
Incipimus autem a minutissimis quibusdam quaestionibus.

1. Quae Electra dicit in ea ῥήσει qua Chrysothemin sororem permovere
studet Oreste misera morte absumpto ut secum Aegisthum percussorem patris neci
dare ne extimescat (v. 967)

’ ἀλλ’ ἣν ἐπίσπῃ τοῖς ἐμοῖς βουλεύμασιν,
πρῶτον μὲν εὗσέβειαν ἐκ πατρὸς κάτω
θανόντος οἴσει τοῦ κασιγνήτου θ’ ἅμα

in iis Meinekius duplici emendatione usus est, cum aut ἐκ πατρὸς κάτω κεύθοντος aut

κάτω ναίοντος scribendum proponeret, θανόντος autem ‘ex glossa interlineari' in tex·
10

