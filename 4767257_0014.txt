4

tum illatum esse censeret. Apparet quid eum moverit: participium circumspiciebat cum
κάτω quod recte coniungi posset. In qua re quamquam non paucos sibi assentientes
habuit, tamen a corrigendi conatu revocare debebat cognata oratio qua Orestes in
cognomine fabula Menelaum appellat (V. 674)

ὦ πατρὸς ὅμαιμε θεῖε, τὸν κατὰ χθονὸς

θανόντ’ ἆκοιῖειν τάδε δόκει.
Quorum similitudo verborum in aperto est nec fugit alios. Verum tamen ambigua
est utroque loco orationis forma, quae nisi probabilem in modum expedietur, haerebit
semel mota 'de Sophoclei versus integritate dubitatio. Nam id quidem Meinekius recte
intellexit, κάτω in Electrae versu traiectum non esse, quasi dicere vellet‘infra a patre
mortuo pietatis laudem feres'‚ neque cum θανόντος coniungi posse ut diceretur‘pater
qui apud inferos mortuus est.² Sed dum properat ad emendandum non vidit esse
tertiam explicandi rationem, quam eo probabiliorem ducimus, quia pariter utriusque
poetae versibus applicari potest. Nam si κάτω, quod a πατρὸς nomine separari non
potest, cum participio θανόντος non ita coalescit in unum ut sit ὁ κάτω θανών, tamen
nihil prohibet, quominus haec duo non coniuncta sed ἐκ παραλλήλου composita sint,
ut altero alteri praeter necessitatem super addito rotundior exiret ac plenior oratio.
Quae necessitudo inter duo, etsi difficile exprimitur verbis, non inepte fortasse red·
detur ita ut intelligatur ‘a patre apud inferos quippe mortuo.' Eodemque sensu Euri-
pides ad τὸν κατὰ χθονός, quae plena est oratio quaeque nihil sibi addi desiderat,
libero modo θανόντα adiecisse credendus est. Sed haec quamvis per se sint satis
probabilia, tamen veremur ne non multis probaturi simus, nisi contigerit ea ut simili
exemplo Sophocleo corroboraremus. Sunt verba Philoctetae (v. 1348)

ὦ στυγνὸς alaine, τί με, τί δῆτ’ ἔχεις ἄνω

βλέποντα κοῦκ ἆφῆκας εἰς ’Ἅιδου pomae,-
quibus verbis videmus ἄνω βλέποντα in contrariam partem non aliter dici quam κάτω
θανόντος in Electra, non ut ἄνω βλέπων intelligatur, non magis quam ὅ κάτω θανοίν,
sed utrobique alterum alteri, adiuvante etiam versus conformatione, liberius adnecti,
ut duobus separatim positis exprimatur quod altero utro satis significari poterat: ‘quid
me retines', inquit Philocteta, ‘apud superos ut vivum et videntem? Quod vero Mei·
nekius in versu Electrae aut κάτω aut θανόντος ‘moleste abundare' scribit, ea non
maior est abundantia quam qua Philoctetae oratio laborat, in qua βλέποντα tam recte
abesse poterat quam θανόντος in altero versu3 sed qui libero animo, non coniecturarum
libidine corrupto has tragoedias perlustrat, eum non potest praeterire, poetas non id
agere ut quam parcissime sensus promant sed venustam quandam ubertatem loquendi
sectari, quae ut res et personas deceat ita auditorum aures dulci sonore permulceat.

2. In eadem sororum concertatione, in ea parte qua Chrysothemis ab audaci

incepto Electram dehortari sic ut potest conatur, inde a'v. 1003 haec leguntur.

ὅρα κακῶς πράσσοντε μὴ μείζω κακὰ

κτησώμεθ’, εἴ τις τούσδ’ ἀκούσεται λόγους.

