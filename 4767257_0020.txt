10

quoniam sic reddenda sunt ‘nicht buck aas jeaen mehr', non defuerunt (tres enumerat
Michaelis diligentia) qui μηκέτ’ scribi iuberent. Quibus eo minus fidem habemus, quia
vel his pauculis exemplis videmus, quod plurimis cognosci potest, criticos nihil nisi
emendandi occasionem venantes quae facile emendari possunt emendare, quae non
possunt, quamvis simillima sint, praetermittere securos.

5. Haec levidensia sunt admodum: paulo fortasse graviora haec quae deinceps
disputabimus de verbis multum quidem disceptatis necdum ad probabilem rationem revo-
catis quae in Electra v. 797 et 798 leguntur. Postquam enim paedagogus hoc consilio
ad Clytaemnestram missus simulatum interitum Orestis illa splendida oratione et quae
miserationem movere posset enarravit atque exornavit, Clytaemnestra paulisper com-
mota ut mater, dein gaudio elata, quod tanto periculo ab ultore dum viveret imminente
liberata securitati vitae se dare possit, hoe animo cum Electra primum, dein cum
paedagogo sermonem nectit. Ex quo haec afferimus.

HA. ὕβριζε· νῦν γὰρ εὔτυχοῦσα τυγχάνεις.
795 ΚΑ. οὔκουν Ὀρέστης καὶ σὺ παύσετον τάδε.
ΗΛ. πεπαύμεθ’ ἡμεῖς, οὐχ ὅπως σε παύσομεν.
KA- πολλῶν ἂν ἥκοις, ὦ ξέν’, ἄξιος φιλεῖν,
εἰ τήνδ’ ἔπαυσας τῆς πολυγλώσσου βοῆς.
799 HAIA· οὐκοῦν ἀποστείχοιμ’ ἄν, εἰ τάδ’ εὖ κυρεῖ.
Quem cum sermonem attentius persequimur, primum intelligere videmur, quae dicit
Clytaemnestra (795) οὔκουν Ὀρέστης καὶ σὺ παύσετον τάδε non interrogationem esse
quam vulgo credunt sed conclusionem3 quippe Clytaemnestra ex eo quod Electra
dixerat ὕβριζε· νῦν γὰρ εὐτυχοῦσα τυγχάνεις colligit, ab ipsa igitur et ab Oreste mortuo
haec iam non turbatum aut finitum iri. Quod eum Electra non sine acerbitate ita
esse concesserit verbis πεπαύμεθ’ ἡμεῖς, οὐχ ὅπως σε παύσομεν, tum Clytaemnestra
paedagogum appellat, ut eum optime de se meritum esse fateatur quod ei contigit
ut Electrae multisonis clamoribus finem imponeret. Non dubitat illa hoc eum vere
perfecisse, sed agnoscit et dilaudat beneficium quantivis pretii3 neque secus paeda·
gogus mentem eius accepit, qui ita respondet, ut illa quae dicat sibi grata esse signi-
ficet: οὐκοῖνν ἀποστείχοιμ’ ἄν, εἰ τάδ’ εὖ κυρεῖ. Particula vero condicionalis non in
hac magis quam in illa oratione vim incerti habet aut dubitationis, sed forma con-
⁷ dicionali ponitur quod factum est ex eoque concluditur. Hanc sermonis rationem
illi non assecuti sunt qui ἄν ἧκες reponentes (pro ἂν ἥκοις) huic ut respondeat εἰ
ἔπαυσας, non quod factum est sed quod fieri potuisset efferri volunt3 non magis illi,
qui cum servant quod scriptum est in libris ἂν ἥκοις huic ex altera parte εἰ τήνδε
παύσαις (vel παύσεις) respondere iubent: quo facto quae gesta esse Clytaemnestra
sentiebat in vim voti aut futuri notionem accipienda sunt. Poterat recte dici ἥκεις
ἄξιος εἰ ἔπαυσας, a quo tenuissima differentia distat id quod solita urbanitate loquendi
positum est ἂν ἥκοις, non aliter atque in proximo versu ἀποστείχοιμ’ ἄν et sexcenties
in una tragoedia. Sed has difficultates critici ipsi crearunt, quae nullae sunt sim-

