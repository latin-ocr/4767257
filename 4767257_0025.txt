15

eritne revera in Graecorum sermone eam vim quam colligebat ex oratione quae ex·
pedienda erat, ne quaesivit quidem, nedum explorato usu docuerit. Neque magis hoc
sibi faciendum crediderunt qui Hermanni vestigia insistentes in eadem explicatione per·
severabant, Wunder-us, Wexius, quorum hic quidem pluribus verbis patefacere studet,
qui verbnm ἀφειδεῖν a sua propria significatione ad eam devenire potuerit, quam
Sophoclei versus causa statuebant: ‘si cui rei', inquit, ‘non parcimus eamque profun-
dimus, eam profecto necesse est non magni nos fecisse, inde fit ut ἅφειδέω simpliciter
sit negligere, ἇφροντιστέω.’ Quanto praestitisset, uno aliquo exemplo vel testimonio
hoc probare quod ex uno versu de quo cummaxime agitur conclusum ratiunculis ex·
positis persuadere cupiunt. Sed nihilo melius huic officio interpretis satisfecerunt ii
qui a contraria parte stabant, Bothius, Hartungus‚ qui riserunt Hermanni interpreta-
tionem, cum negarent fieri posse quod ille affirmarat, φείδεσθαι et ἀφειδεῖν in ean-
dem scilicet notionem coire, eed ipsi dum incredibilia comminiscuntur aut reiectanea,
ut usum verbi in dubitationem vocati circumspicerent, ne hi quidem a se impetrare
potuerunt. Itaque in hac quaestione exstitit diuque permansit ea condicio quae in
tot controversis versibus Sophocleis haeret propter ignaviam interpretum, ut alteri
negent quod alteri affirmant sed a neutra parte afferatur quo altera convinci possit.
Longe prudentius hanc causam egit Bonitzius, ut eius sollertiam ingenii decebat: qui
in schedis Sophocleis a. 1857 editis (11 p. 48), ut summam eius disputationis amplec-
tamur, ita disserit, quod Electra Sophoclea dieat (v. 980) ψυχῆς ἀφειδήσαντε, id pro·
prietate nominis fieri ut in sensum ἀμελήσαντε ψυχῆς sive βίου accipere liceat, sed
idem nec in nomina cadere qualis πόνος est nec omnino credibile esse quod Her-
mannus statuerat ἀφειδεῖν universe vim negligendi vel contemnendi induisse3 quod
quibus exemplis monstrari lexicographi putaverint, Strabonis, Euripidis (lphig. Taur.
1354), Apollonii Rhodii (1,'338), iis non hoc probari sed ubivis propriam ‘non par—
cendi’ notionem perspicue agnosci3 qui vero versus unicus Apollonii (2, 98) οὗ δ’
ἄρα Βέβρυκες ἄνδρες ἀφείδησαν βασιλῆος in contrariam partem valere videretur, in eo
Merkelium censuit suo iure a Choerobosco grammatico exhibitam scripturam ἄκήδησαν
codicum lectioni praetulisset, et hanc vocem probabile esse etiam in versu Antigonae
locum habuisse, εἴ τις τοῦδ’ ἀκηδήσοι πόνου, id eo verisimilius, quia has verborum
formas etiam alibi librariorum errore inter se permutatas esse constaret. Quae erat
hominis intelligentis ‘et acuti disputatio, qui hoc agit ut argumentorum vi, cum de·
monstrat, alia refellit, aliquid efficiat, quod probari aliis possit3 nec defuit succes-
sus. Raro alias divinatione unius inventum adeo communi omnium consensu acceptum
est. Receperunt Bonitzii ἀκηδήσοι nescio quot editionibus Dindorfius et qui sextam
Dindorfii Teubnerianam paravit Siegfr. Meklerus3 Meinekius probavit edita Antigona,
quamquam in Anal. Alex. p. 130 Apollonium l. c. ἀφείδησαν potius quam ἆκήδησαν
scripsisse existimarat, Nauckius non una solum editione recepit, probarunt Seyffertus,
Wecklinus, qui, ab Antigonae versu profectus etiam in Electra 1. c. ψυχῆς ἀκηδήσαντε
reponi suasit, Turnerius, Iebbius, et quis non‘? Horum tamen omnium nemo in

