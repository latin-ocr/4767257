16

rem inquisivit sed contenti nova scriptura vetustam interpretum crucem sublatam pro·
pagarunt securi quod speciosum esse nemo negare poterat. Et tamen perspicuum
esse poterat Bonitzium non dedita opera significationes quae essent verbi addubitati
explorasse sed bonam partem pependisse ab iis quae ab aliis allata vidit. Οῐον εὐθὺς
apud Apollonium Rhodium eius verbi usus non illis duobus versibus continetur quos
forte Bonitzius ab aliis citatos adhibuit, sed patuit latius nec recte iudicari potuit nisi
omnibus cum cura perspectis, Itaque cum ante aliquot annos Argonautica relegeremus,
non hoc consilio, sed tamen ut ne hanc quidem quaestionem negligeremus, ilico nobis
persuasum est falsam esse Bonitzii sententiam et postliminio restituendum esse verbum
antiquitus traditum Bonitzii coniectura temere de sua sede deiectum. Quamobrem
reveniente prooemiandi necessitate ex hac quidem parte profligare si possumus hanc
quaestionem animum induximus, cum praesertim hoc quoque in ea re persequi liceat
quod instituimus, ut buius modi causas probaremus non ratiocinando aut argutando
sed testimoniis sed exemplis agi oportere.
Itaque Apollonius cum scribit in secundo 869

Αἰακίδη, πῶς καλὸν ἀφειδήσαντας ἀέθλων

γαίῃ ἐν ἀλλοδαπῇ δὴν ἔμμεναι
non dicit‘non parcentes laboribus'3 requireretur enim contrarium ‘parcentes laboribus)
Itaque sic intelligimus ‘qui decet immemores laborum in aliena terra diu sedere‘?²
quemadmodum statim v.877 in contrariam partem ὀρόθυνον inquit ἐπιμνήσασθαι ἀέθλων.

Non secus 4, 1252

ἄλλος δ’ αὖτ’ ἄλλον τετιημένος ἐξερέεινεν

τίς χθών εὔχεται ἢδε; πόθι ξυνέωσαν ἄελλαι

ἡμέαςς αἵθ’ ἔτλημεν ἀφειδέες οὐλομένοιο

δείματος, αὐτὰ κέλευθα διαμπερὲς ὁρμηθῆναι Πετράων,
quos ἄφειδέας δείματος dicit ‘parcentes timori' potius intelligit quam ‘timori non par·
centes'3 voluit enim nihil impeditos timore pervasisse per medias vias petrarum.
Neque ἀκηδέες reponere suadebit, quod 3, 597 legitur

ὄφρά ἑ τιμῆς

καὶ σκήπτρων ἐλάσειαν ἀκηδέες,
ubi scholiasta οἷκηδέες interpretatur ἆφρόντιστοι ὄντες αὐτοῦ, etiamsi ἆκηδέες δείματος
tam recte dici potuerit quam δείματος ἀφειδέες, nisi qui alterum nomen cum verbo suo
radicitus ex Apollonio exstirpare animum induxerit. Nos his duobus locis potius pro-
batum intelligimus, φείδεσθαι et ἀφειδεῖν non inter se simpliciter oppositas notiones
habere, quasi parcere et non parcere, sed ἀφειδεῖν a primitiva vi profectum usu dila-
tatum esse ut non curare, neqliyew, securum esee alicuius rei significaret eamque
notionem quippe latius patentem etiam cuivis generi nominum potuisse aptari. Quodsi
recte statuimus, iam hoc vincere videmur, Sophoclea verba librorum fide tradita εἰ τοῦδ’
ἀφειδήσοι πόνου iniuria damnata esse, quae concedi oportet tam recte dici potuisse quam
ab Apollonio ἀφειδήσαντας ἀέθλων eandemque vim verbi utrobique agnosci.

