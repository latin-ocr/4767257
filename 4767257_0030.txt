20

sentiamus. Quodsi licet Graeca voce significare quod in illo participio putamus inesse,
in promptu est ἀπηλεγέως, quo Homerica carmina utuntur et Apollonius ipse, 1, 439
αἶψα δ’ ἀπηλεγέως νόον ἔκφατο Λητοΐδαο ’
et 2, 845 εἰ δέ με καὶ τό
χρειω ἀπηλεγέως Μουσέων ὕπο γηρύσασθαι.

Non aliter illo participio usus videtur Euripides in nuntii narratione quae est

in Iphigenia Taurica v. 1354
ἡμεῖς δ’ ἀφειδήσαντες, ὦς ἐσείδομεν
δόλια τεχνήματ’, εἰχόμεσθα τῆς ξένης
πρυμνησίων τε.

Non progredimur ultra, neque Nonnum aut Musaeum asciscimus, quamquam
non dubitamus, apud eos eundem huius verbi usum repertum iri quem in Apollonio
monstravimus: in hoc autem omnia redeunt eo, ut ἀφειδῆσαι, ἀφειδήσαντες non sit ‘non
parcere' sed ‘non curare‘ sive ‘securum esse’, hoc est eum sensum habeat, quem
Sophocleus versus requirebat cuius haec causa disputata sunt. Sophocli vero ne du-
bitemus hanc proprietatem verbi ascribere satis fiduciae affert Apollonius, qui est ex
iis poetis qui raro nova sine exemplo proferunt sed quae habent superiores ea suo
usu renovare et frequentare solent. Sed quo confidentius in Antigonae versu vetustam
scripturam

εἴ τις τοῦδ’ ἀφειδήσοι πόνου

instaurandam, noviciam ἀκηδήσοι repudiandam dicimus, eo miuus probaturi sumus in
Electra 980

ὤ τοῖσιν ἐχθροῖς εὖ βεβηκόσιν ποτὲ

ψυχῆς ἀφειδήσαντε προυστήτην φόνου
ἀκηδήσαντε reponi pro ἀφειδήσαντε, quod probum est et primitivam significationem
habet, vitae non parcentes, quo modo saepe tam Graeci (ἀφειδοτεν ἂν τοῦ βίον Thucy-
dides 2, 43, μὴ φειδόμενοι τᾶς ζωᾶς Tyrtaeus apud Dionem Chrysostomum 2, 59) quam
Romani (eqo meae cum vitae parcam letum inimico deprecor Ennius, patriae consule-
rent vitae non parcerent Cicero) locuti sunt.

Scr. m. Septembr. a. MDCCGXOIV.

